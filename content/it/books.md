---
layout: archive
title: "Libri e fumetti preferiti"
permalink: /books/

share: false
---

Ho un gusto ampio e semplice per quanto riguarda le mie letture: leggo di tutto, ma soprattutto fantascienza, fantasy e libri di montagna

Il mio libro fantasy preferito è [_Il Silmarillion_](https://it.wikipedia.org/wiki/Il_Silmarillion), un'epica straordinaria in salsa fantastica. Ultimamente ho apprezzato molto il [ciclo delle guardie](https://en.wikipedia.org/wiki/Ankh-Morpork_City_Watch) di Terry Pratchett e la [serie di Mistborn](https://en.wikipedia.org/wiki/Mistborn) di Brandon Sanderson.

[Major Bill Tilman](https://en.wikipedia.org/wiki/Bill_Tilman) fu, nella mia modesta opinione, uno dei più grandi esploratori del XX secolo, e i suoi 15 libri di alpinismo e vela sono tra le mie letture favorite. Il suo senso dell'umorismo molto _british_, la tenacia e l'umiltà sono leggendarie. _Strenuousness is the immortal path, sloth is the way of death!_ Durante la II guerra mondiale, Tilman fu anche paracadutato come ufficiale di collegamento dietro le linee nemiche a Belluno, coordinando consegne di materiali ed armi ai partigiani. Descrive le sue avventure bellunesi in una sezione di _When Men and Mountains Meet_, uno dei suoi migliori libri. In italiano una versione ridotta è stata anche stampata col titolo _Missione SIMIA: un maggiore inglese tra i partigiani_.

Tra i libri di montagna, i miei preferiti sono quelli di [Jerzy Kukuczka](https://en.wikipedia.org/wiki/Jerzy_Kukuczka), il secondo uomo ad aver scalato tutti e 14 gli ottomila. Il suo è un punto di vista molto diverso da quello dei più famosi alpinisti occidentali, e Kukuczka fornisce una prospettiva unica ed alquanto lucida sulle differenze tra il primo ed il secondo mondo.

I miei fumetti preferiti sono [Mafalda](https://it.wikipedia.org/wiki/Mafalda) di Quino e la serie di [PKNA](https://en.wikipedia.org/wiki/PKNA). Recentemente ho molto apprezzato anche [Bone](https://en.wikipedia.org/wiki/Bone_(comics)).
